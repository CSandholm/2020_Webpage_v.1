<!DOCTYPE html>
<html lang="sv">
<head>
    
    <meta charset="utf-8">
    <title>C.Sandholm</title>
    <link href="style.css" rel="stylesheet" type="text/css">
    <link href="https://fonts.googleapis.com/css2?family=Sen&display=swap" rel="stylesheet">
    
    
</head>
    

    
    <header>
        <img src="image/headerimage.png" alt="portrait" class="headerimage noPrint"> <!-- header bild -->
        
        <div class="navigation noPrint"> <!-- meny -->
        
            <ul> <!-- definierar lista -->
                    <li><a href="index.html">NYTT SOM HÄNDER</a></li>
                    <li><a href="recensioner.html">RECENSIONER</a></li>
                    <li><a href="bibliotek.html">SPELBIBLIOTEK</a></li>
                    <li><a href="kontakt.html">KONTAKT</a></li>
                    
            </ul>
    
        </div>
        
    </header>
    

    
    
  <div class="recensioner"> <!-- stycke -->
        
            <center><h7>RECENSIONER & ARTIKLAR</h7></center>
            
            
      
            <center><h1>En närmre titt på Steam Store.</h1></center>
                
            <p2>Det var precis efter julen 2004, den 27:e December, som jag kopplade upp mig på internet med husets modem för att aktivera Half- Life 2 genom Steam. Noggrant följde jag instruktionerna på fodralet, jag visste egentligen inte vad jag gjorde. Morsan klagade högljutt från köket under dem två timmar det sammanlagt tog. Hon väntade på ett telefonsamtal samma dag. På den tiden, för fjorton år sedan, använde de flesta av oss fortfarande telefonjacket för att koppla upp oss vilket gjorde att luren tutade upptaget för eventuella uppringare. Det var samma år som Mijailo Mijailovic erkände mordet på utrikesminister Anna Lindh. Samma år som Knutbydramat, Facebook startades, Opportunity landade på Mars och Lena Ph vann mello.</p2>
      
            <p3>Steam släpptes redan 2003 av Valve Corporation för att distribuera digitala spel och hålla dem uppdaterade. Framför allt var man inriktad på att distribuera sina egna spel som Half- Life, Counter- Strike och Team Fortress Classic. Man kunde också få tillgång till sina spel oberoende på vilken dator man använde, förutsatt att man hade tillgång till internet. Flera utvecklare och utgivare såg snabbt potentialen och slöt avtal med Valve för att få sina spel distribuerade genom Valves plattform. Steam växte snabbt. 2013 köptes kring sjuttiofem procent av alla PC-spel genom Steam.</p3>
      
            <p3>Jag använder Steam nästan dagligen. Jag har över tvåhundra titlar i mitt bibliotek och tjugosex vänner på min profil. Det är där mitt användande av Steam tar slut. Ett gäng spel, samlade under fjorton år, och en liten hop vänner som jag spelat med en längre eller kortare tid. Aldrig har jag köpt ett spel för att Steam har rekommenderat mig att göra det, utan jag vet oftast vad jag är ute efter. Om Steam erbjuder ett spel som jag söker efter är det inte sällan jag väljer att handla genom dem. För tio dagar sedan var jag dock uttråkad och började utforska vilka spel Steam rekommenderar mig.</p3> 
      
	       <p3>"Sexy Girls, baserat på spel du nyligen spelat".... har jag blivit hackad? Orolig för att någon använt mitt konto bläddrade jag mig fram till mina senast spelade spel för att se vad rekommendationen berodde på. Senast spelade: Monster Hunter World, God Eater 3, F1 2017 och Project Cars 2. Mitt konto var inte heller hackat eller i riskzonen för att bli det. Väl tillbaka på rekommendationssidan så fortsatte bisarra, sexistiska och perversa spel dyka upp i mitt flöde. Vissa mer diskreta än andra vid första ögonkastet. Rekommendationerna på Steam baseras på genre och om de är på rea, nyutgivna eller populära. De populära spelen är främst från AAA utvecklare, medelstora till stora företag, men de två andra kategorierna, rea eller nyutgivna, där verkar vilket spel som helst kunna dyka upp. Något som började med Steam Greenlight.</p3>
      
	       <p3>Steam Greenlight var ett projekt som började 2012 för att Valves egna personal inte hade kapacitet till att granska och handplocka alla spel från potentiella utgivare som ansökte att få sina spel släppta på Steam. För att lätta på personalens arbetsbörda lät Valve användarna engagera sig och vara med att rösta fram vilka spel som ska vara med i katalogen. Det var gratis att ansöka och dessutom enkelt då endast video, bilder, koncept eller beskrivningar behövdes. Valve underskattade oseriösa utvecklare, lurifaxar och överskattade sin egna kapacitet att övervaka projektet. Samtidigt blundade de för riskerna. Steam översvämmades av ospelbara spel.
	       Greenlight lades ned Juni 2017 och Steam Direct introducerades samma månad. Motivationen för Direct var att Valve hade underskattat hur stor variation på preferenser användarna hade på Greenlight, de hade aldrig trott att spelare tyckte så olika om spel. Varje ansökan från och med Direct ska vara komplett med digitala papper med personernas eller företagets namn, adress och kontaktinformation. Med ansökan ska man också betala en avgift på hundra dollar. Dessa hundra dollar betalas tillbaka när och om spelet går med vinst på ettusen dollar. En review- tid på en dag ska ske då anställda på Valve testar spelet så att det faktiskt går att spela.</p3> 	
      
	       <p3>På Steam Blog 2017, 8 Maj, skriver Valve nio punkter om vad de strävar efter och det är en punkt av sex angående steamanvändare som fångar min uppmärksamhet mer än dem andra punkterna. Steam ska vara för "Players who just want to buy the latest AAA title, and players who want to search for hidden gems" - detta är jag! Jag vill köpa AAA spel på samma plattform som jag utforskar indieutvecklare på. Hundra dollar kan tyckas vara en hög insats för en oseriös aktör. Men om man exempelvis kopierar spelet Minesweeper, MS Röj, och lägger till gömda hentaibilder i bakgrunden som visas mer och mer ju närmre slutet man kommer, så kan det varken vara en lång eller dyr spelutveckling. En Jolt cola och en pan pizza senare har man ett spel att skicka till Steam. Spelets pris sätter man till 1,59 euro och sedan rear man ut det så att Steams automatiska rekommendation "på rea" kan fånga upp spelet. Ansökningsavgiften kan försummas efter ett antal sålda spel. Det är precis vad utvecklaren Sektor Games har gjort med spelet Hentai Minesweeper. På spelets steamsida kan man ironiskt nog läsa en ursäkt från utvecklarna: "Dear fans of hentai I can understand your anger about the lack of hentai in the game. Little patience. At the moment, the DLC with hentai is being tested and will be available soon". Så, spelet med hentai i titeln innehåller inte hentai men kommer att innehålla hentai när spelaren köper kommande DLC. Om det kommer någon DLC...</p3>
      
	       <p3>En av rekommendationerna jag får i genren äventyr är spelet Material Girl. För mig som inte kan japanska säger inte bilderna mig mycket mer än att det är ännu ett perverst hentaispel. Missförstå mig inte, jag har ingenting emot hentai men det finns olika forum för allt och allt hör inte hemma i mina spelrekommendationer. Den som kan japanska får nog en mindre chock av Material Girls steamsida. I en av bilderna betygsätts en animeflickas mun, bröst och underliv efter dess sexuella potential, något som ser ut att kunna levlas med erfarenhet. Spelet kostar 0,59 euro och kräver kring sjuttonhundra sålda exemplar för att komma upp i tusen dollar för att helt få ansökningsavgiften återbetald. Dessa utvecklare spyr dessutom ut flera spel med samma tema och säljer dem i pack med varandra. Ännu i mina sökningar på Steam så har inte Steam krävt ålderskoll för att kontrollera min ålder, om jag ska få tillgång till sidorna eller inte. Det händer först när jag klickar in på Rise of the Tomb Raider mycket senare.</p3>
      
	       <p3>De senaste åren har allt fler valt att distribuera sina spel på sina egna eller andra plattformar än Steam. Electronic Arts har Origin, Activision Blizzard har länge haft Battle.net, GOG Galaxy är populärt och den senaste att växa och se ut att vara beredd på att utmana Steam om förstaplatsen är Epic Games. Trovärdigheten för Steam är låg och allt fler anser sig inte behöva dem. Valve har länge haft fel inriktning, och de som skulle vara indieutvecklarnas vänner, ge dem en chans till att synas och visa upp sina spel, har misslyckats. Steam överlevde inte guldrushen och misslyckades med att främja indiespelen. Det finns tydligen för mycket lätta pengar att tjäna genom Steam och dess 18,5 miljoner användare, och hundra dollar i ansökningsavgift kommer inte stoppa rännskitan.</p3>
      
            <p3>2004 var året jag först kom i kontakt med Steam, för fjorton år sedan. Ändå kan de inte rekommendera spel till mig på en välbaserad grund utan rekommenderar samma spel som till alla andra stackare som loggar in på Steam och söker bland den brett skilda, oorganiserade katalogen. Att försöka leta upp ett bra spel på Steam som jag aldrig hört talas om är svårare än att vaska guld i Stockholms skärgård. Konkurrensen kommer nu äntligen ifatt på riktigt med Epic Games och det är med viss lättja som vi alla kan låta Steam börja somna in, och jag tycker att vi erbjuder plattformen samma klassiska begravning som Atari gav E.T 1983.</p3>

        
        
      
      
      
      
      
      
            
    </div>   
      
      
        
    <footer class="sidefoot noPrint"> <!-- sidofot rader -->
        <div class="adress sidefoottext"> <!-- adress rader -->
            <h4></h4>
            <p></p>
            <p></p>
        </div>
        <div class="telefon sidefoottext"> <!-- telefon rader -->
            <h5></h5>
            <p></p>
            <p></p>
        </div>
        <div class="e-post sidefoottext"> <!-- e-post rader -->
            <h6></h6>
            <p></p>
        
            <p></p>
        </div>
        
    </footer>